<h2>JULIA TITI</h2>
<div class="row">
  Julia Titi, ook wel Julia Flavia genoemd, was de dochter van keizer Titus en het nichtje van keizer Domitianus. Julia was getrouwd met een vooraanstaande senator maar het lijkt erop dat Domitianus een oogje op haar had. Volgens de overlevering zou Titus in een eerder stadium zijn dochter hebben aangeboden aan Domitianus maar de toekomstige keizer had toen klaarblijkelijk geen interesse. Later toen Domitianus keizer was deed hij echter zijn best om Julia te verleiden. Julia and Domitianus hebben toen kort een affaire gehad en Julia zou zelfs in verwachting zijn geweest van een zoon. Dit alles vertrok zich terwijl Domitianus officieel getrouwd was met zijn vrouw Domitia Longina.
  <p>Er zijn weinig tot geen beschrijvingen over het uiterlijk van Julia Titi bekend. Toch zijn er marmeren portretten van haar overgeleverd waaruit blijkt dat zij geheel volgens de laatste mode werd gerepresenteerd. Evenals keizerin Domitia, heeft Julia een nauwkeurig gemodelleerd en opgestoken kapsel, dat veel tijd en expertise vergde. Het is bovendien niet uit te sluiten dat een deel van Julia’s kapsel werd gerealiseerd door middel van een pruik. Kunstenaars die verantwoordelijk waren voor het maken van Julia’s portretten gebruikten een boor om diepte in de krullen te realiseren. De stijl van Julia’s portretten werd gretig overgenomen door rijke Romeinse vrouwen.</p>
</div>
<div class="row">
  <div class="col-md-6 faces"><img src="static/content/jti-1.png" title="Julia Titi" /></div>
</div>
<div class="row quotation">Buste van Julia Titi in het Museo Nazionale Romano. Bron: publiek domein.</div>